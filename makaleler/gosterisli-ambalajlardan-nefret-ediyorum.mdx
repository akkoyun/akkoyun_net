---
id: gosterisli-ambalajlardan-nefret-ediyorum
title: "Şatafatlı Ambalajlardan Nefret Ediyorum: Donanım Dünyasında Gerçek Öncelikler"
sidebar_label: Şatafatlı Ambalajlar
sidebar_position: 10
slug: /satafatli-ambalajlar
description: Üst düzey ambalaj tasarımlarının donanım girişimleri üzerindeki maliyet, odak dağınıklığı ve kullanıcı deneyimi etkilerini ele alan eleştirel bir makale.
tags:
  - ambalaj tasarımı
  - donanım girişimi
  - maliyet optimizasyonu
  - ürün geliştirme
  - kullanıcı deneyimi
hide_title: false
pagination_prev: null
pagination_next: null
---

# Şatafatlı ambalajlardan nefret ediyorum.

<div style={{ textAlign: "center", margin: "32px 0" }}><img src="/img/makaleler/macbook-ambalaj.png" alt="MacBook Ambalaj" style={{ width: "80%",borderRadius: "12px" }}/></div>

## Üst düzey ambalajın stratejik aptallığı üzerine

Paketlemeden benden daha çok nefret eden çok az insan vardır. Bunun bariz birçok nedeni var: çevre dostu olmama, dağınıklık yerleşim, maliyet, tasarım kirliliği ve bazen kullanım zorluğu. Ama bunlar sadece taktiksel sıkıntılar. Sektör geçmişine baktığımızda gözle görülür güzel gelişmeler olduğu yadsınamaz bir gerçek (bunun için Apple'a teşekkür ederim) fakat bu gelişmenin donanım girişimcileri için ne kadar iyi olduğu tartışılır.

2000'lerin başında Apple ürünlerini lüks bir ürün olarak lanse etmek stratejisi ile (hatta bunun için bir "Ambalaj Laboratuvarı" inşa etti) büyük miktarda zaman ve para harcamaya başladı. Bu çok önemli bir adımdı, ürünler çok dikkatli bir şekilde tasarlanırken neden ambalajlar bu imajı da aynı özenle tasarıma yansıtmasın ki?

Sorun şu ki, güzel bir ambalaj oluşturmak standart ambalajlama yöntemlerine göre çok daha zordur. Güzel bir ambalaj kendisine has zaman kısıtları ve zorluklar çerçevesibde, içerisindeki ürünün tüm elitliğini yansıtacak bir tasarım, prototip oluşturma ve üretim süreçlerinden geçmelidir.

Hadi gelin biraz detaylara inelim.

## Standart Paketleme

<div style={{ textAlign: "center", margin: "32px 0" }}><img src="/img/makaleler/standart-ambalaj.png" alt="Standart Ambalaj" style={{ width: "80%",borderRadius: "12px" }}/></div>

Standart bir kutu (daha doğrusu hediye kutusu olarakta adlandırılır) şu segmentlerden oluşur:

- Oluklu, kalıp kesimli bir karton kutu.
- Dış yüzeyde tek renk baskı.
- Ürün içeriklerini tutmak için köpük ve kartonlar.
- Kullanım klavuzu.

Bu tip ambalajların maliyetleri genellikle 0,35$ ila 1,50$ arasındadır. Tipik olarak birkaç gün içerisinde tasarlanır ve yaklaşık bir hafta içerisinde kesilir/basılır/katlanırlar. Özel bir üretim süreci işletilmez, minimum üretim adedi vardır ve nadiren kalite nedeniyle üretim reddedilir.

## Üst Düzey Paketler

<div style={{ textAlign: "center", margin: "32px 0" }}><img src="/img/makaleler/iphone-ambalaj.png" alt="iPhone Ambalaj" style={{ width: "80%",borderRadius: "12px" }}/></div>

Diğer yandan, üst düzey bir ürün paketi şu segmentlerden oluşur.

- Genellikle her iki tarafı da çift cidarlı (veya ince sunta) ve kağıt kaplı bir kutu.
- Dört veya daha fazla renkli ofset baskı (genellikle folyo, kabartmalı ve/veya UV kaplamalı).
- Özel enjeksiyon kalıplı ürün yuvası veya diğer düzenleyiciler.
- Kabloları/pilleri/aksesuarları/vb. tutmak için genellikle küçük kalıplanmış parçalar.
- Çizilmeye karşı dayanıklılık için çoğu parlak yüzeyde şeffaf vinil çıkartmalar.

Bu tip ambalajların her birisi 15$ veya daha fazlasına mal olabilmektedir. Her bir parçayı, yüzeyi, rengi ve kullanıcı tecrübesini doğru şekilde planlamak aylarca süren geliştirme süresi alabilir. Ayrıca her ürün değişikliğinde ambalajında yeniden tasarlanması gerekir. Üretim süreçlerindeki karmaşıklık nedeniyle, yanlış basılmış bir renk veya yanlış bir montaj nedeniyle üretim kalitesi düşük olabilmekte (çok fazla oranda bir geri iade olabilmekte) bu da üretim maliyetlerinde ciddi bir artışa neden olabilir.

Bu tip şatafatlı üst düzey paketlere içim bir türlü ısınamadı. Ben hala ürün özelliklerinin makyajdan çok daha önemli olduğunu savunan gelenekselci donanım geliştiricilerindenim (sanırım).

### 1: Odak

Yeni bir donanım üretmek gerçekten zordur. Ürün geliştirme, özellikler, insan kaynakları, üretim, testler, satış ve diğer milyonlarca iş hep "en önemli" önceliğine sahiptir. Paketleme, "ürün çalışıyor mu?" yada "proje yarına bitecek mi?" ile karşılaştırıldığında dikkat dağıtıcı olarak görülmektedir.

Ürün deneyimine odaklanan girişimler genellikle başarılı olur. Bir ürünü kutusundan çıkartmak bu deneyimin oldukça küçük bir kısmıdır. Bunun yanı sora erken aşama donanım şirketlerinin çoğu, kitle fonlaması, web siteleri yada hazır bir pazara doğrudan satışa başlar. Bu doğrudan pazarlama kanalları üzerinden zaten satılmış bir ürünün neden süslü bir kutu ile maliyetleri artırarak üretilmesi mantıklımıdır sizce ?

> Aynı anda ancak pek çok şey yapabilirsiniz; en önemli olan şeylere odaklanın. İpucu: paketleme bunlardan biri değildir.

### 2: Maliyet

Ürünlerinin ambalajına ürünün tamamından daha fazla para harcayan şirketler gördüm. Bu "belki de bu ürünü yapmamalıyım" mesajının en belirgin halidir. İçerisindeki 10$ lık bir üründen daha pahalı bir ambalaj çok fazla savurgan bir yaklaşım değilde nedir.

> Donanım girişimleri, özellikle sahaya ilk çıkış aşaması için, elde edebilecekleri her kuruşa ihtiyaç duyar. 0,50$ harcayabilecekken ambalaja 15$ harcamayın.

### 3: Tüketiciler Aslında Neye Önem Verir

Tüketici donanım tasarımcılarının çoğunun inandığının aksine aslında üst düzey ambalajları umursamaz. Evet, bazı tüketiciler, ürünlerin törensel "kutu açma" deneyiminden değer algılıyor. Ancak bir hafta sonra bu tüketicilerden herhangi biriyle konuşun ve onlara bir ürün hakkında ne düşündüklerini sorun. Hiçbiri, harika bir kutu açma deneyimi nedeniyle berbat bir üründen olumlu yönde bahsetmeyecektir. Yüksek tavsiye puanı, bir şirketi her zaman YouTube'daki popüler bir kutu açma videosundan daha ileriye taşıyacaktır.

> Tüketiciler harika ambalajlara değil, harika ürünlere önem verirler.

## Standart Paketlemede Muhteşem Olabilir.

<div style={{ textAlign: "center", margin: "32px 0" }}><img src="/img/makaleler/box-insan.png" alt="Şaşırtıcı Ambalaj" style={{ width: "80%",borderRadius: "12px" }}/></div>

Ürünü açmak yerine kullanma deneyimine odaklanarak ürününüz için heyecan yaratabileceğinizi hiçbir zaman unutmayın. Tabi aynı zamanda vasat ürününüz ve tarikat benzeri bir kullanıcı kitlesi ile multi-milyar dolarlık bir şirket kurabilirsiniz (evet, sizden bahsediyorum, Oculus).

<div style={{ textAlign: "center", margin: "32px 0" }}><img src="/img/makaleler/53-ambalaj.png" alt="Pencil by FiftyThree" style={{ width: "80%",borderRadius: "12px" }}/></div>

Örnek olarak, "Pencil by FiftyThree", hoş hissettiren ancak kartonla sınırlı olan zarif ambalajıyla harika bir iş çıkarttı. Bu, 0,35$ bir standart kutudan daha pahalı olsa da, çevreci ve hızla ortadan kaybolan bir kutu açma deneyimi sunuyor.

Ürün, üst kısmı çıkardıktan birkaç saniye sonra, ürünü hızlıca elinize alarak bir iPad ekranına ilk kez dokunduğunda bir sihir an yaratır. Ürüne ulaşma süresini en aza indirmek, kullanıcıların ambalajı unutmasını ve ürününüze aşık olmasını sağlamanın harika bir yoludur.

Ambalajlarınızın müşteri odağına ve kolay montajına yönelik ince düşünülmüş detaylardan oluşan basit ve ucuz bir yapıda kurgulayın.

Donanım geliştiricileri olarak mutlaka zamandan, enerjiden ve odaklanmadan tasarruf edin. Bu değerli kaynakları sıkıcı bir kutuda olağanüstü bir ürün oluşturmaya yönlendirin. Size garanti ederim, müşterileriniz bunu daha çok takdir edecektir.