---
title: İstatistiksel Analiz Kütüphanesi
description: Sensör verisini temizlemek, filtrelemek ve analiz etmek için geliştirilmiş hafif ve hızlı bir Arduino istatistik kütüphanesi.
slug: /statistical
sidebar_label: Statistical
sidebar_position: 5
github_url: https://github.com/akkoyun/Statistical
hide_title: false
pagination_prev: null
pagination_next: null
tags:
  - arduino
  - statistics
  - sensor-data
  - filtering
  - library
  - open source
---

import OpenSourceLayout from '@site/src/layouts/OpenSourceLayout';

<OpenSourceLayout>

**Statistical**, Arduino ve diğer gömülü sistemlerde sensör verisini işlerken ihtiyaç duyulan temel ve gelişmiş **istatistiksel analiz fonksiyonlarını** tek bir çatı altında toplayan hafif bir kütüphanedir. Sensör gürültüsünü azaltmak, ani sıçramaları (spike) bastırmak, dağılımı analiz etmek ve zaman içinde verinin eğilimini incelemek için optimize edilmiştir.

Başlangıçta medyan / mod tabanlı filtreleme için geliştirilmiş olsa da bugün hem **sabit boyutlu diziler (array)** hem de **akış (stream)** tabanlı veriler üzerinde çalışan kapsamlı bir istatistik seti sunar.

Amaç, sahadan gelen ham veriyi daha anlamlı ve kontrol edilebilir hale getirerek sensör tabanlı sistemlerde doğruluk ve kararlılığı artırmaktır.

## Dizi (Array) İstatistikleri

Sabit boyutlu `float` dizileri üzerinde:

- Average, Sum, Max, Min, Sq_Sum
- Arithmetic / Geometric / RMS / Extended RMS Average
- Sigma, Quartile, IQR
- Standard Deviation & Standard Deviation Error
- Variance
- Bubble Sort tabanlı sıralama

Bu sayede örneğin bir sensörün son N ölçümünden:

- Gürültüden arındırılmış **medyan** değeri
- Anlık **min–max aralığı**
- **Standart sapma** ve **varyans** bilgisini

tek seferde alabilecek bir yapı kurabiliyorsun.

## Akış (Stream) İstatistikleri

Uzun süre çalışan sistemlerde veriyi dizilerde tutmak yerine **stream tabanlı** takip etmek gerektiğinde:

- Toplam veri adedi (count)  
- Akışın aritmetik ortalaması  

Bu yöntem, RAM’in sınırlı olduğu mikrodenetleyicilerde uzun süreli ölçümlerde büyük avantaj sağlar. Her yeni ölçüm geldiğinde ortalama, minimum, maksimum gibi metrikler anında güncellenir ve tüm veriyi hafızada tutmaya gerek kalmaz.

## Lineer Regresyon (Array & Stream)

Hem sabit boyutlu diziler hem de akış verisi için:

- **Slope (eğim)**  
- **Offset (kesişim)**  
- **R² (determinasyon katsayısı)**  

hesaplayarak, sensör verisinin zaman içindeki trendini takip etmeye izin veriyor.

Bu analiz özellikle şu durumlarda kritik önem taşır:

- Sensör **kalibrasyonu ve doğruluk kontrolü**
- Zaman içinde oluşan **drift/kayma** tespiti
- Yavaş değişen süreçlerin **trend analizleri**

## Eğim Tabanlı Anomali Algılama

Kütüphanede, son **n adet ölçümün eğimini** hesaplayarak:

- Sensör verisinin **yükseliş / düşüş trendini**
- Ani değişimlerin **normal mi, anomali mi** olduğuna dair basit bir fikir veren  
  slope tabanlı bir yapı da var.

Bu temel yapı, daha üst seviye **anomaly detection** ve karar mekanizmalarına altlık oluşturmak için kullanılabilir.

## Ne Zaman Kullanmalısın?

Statistical tam olarak şu senaryolarda işine yarıyor:

- ADC üzerinden aldığın sensör değeri **gürültülü ve arada saçma spike’lar** atıyorsa  
- Uzun süreli ölçümlerde **ortalama, min, max, standart sapma** gibi metrikleri hafızayı doldurmadan takip etmek istiyorsan  
- Elindeki ham sensör verisinin **trendini, eğimini, R² değerini** görmek istiyorsan  
- Daha sonra ML/edge tarafında kullanacağın **basit özellikleri (features)** mikrodenetleyici tarafında çıkarmak istiyorsan  

Kısacası: **ham veriyi olduğu gibi göndermek yerine, sahada işleyip anlamlı hale getirmek** istediğin her projede Statistical kullanabilirsin.

## Kurulum

### Arduino IDE

1. Arduino IDE’de **Library Manager**’ı aç.  
2. Arama kutusuna **“Statistical”** yaz.  
3. `Statistical` (Author: *Günce Akkoyun*) kütüphanesini seç ve **Install** de.  

Alternatif olarak:

- GitHub’daki [Releases](https://github.com/akkoyun/Statistical/releases) bölümünden `.zip` indirip  
- **Sketch → Include Library → Add .ZIP Library…** ile manuel ekleyebilirsin.

### PlatformIO

`platformio.ini` dosyanda ilgili ortam (env) içine şu şekilde ekleyebilirsin:

```ini
[env:my_board]
platform = ...
board = ...
framework = arduino

lib_deps = akkoyun/Statistical
```

> Versiyon sabitlemek istersen @ ile versiyon ekleyebilirsin (örneğin @^2.1.0 gibi).

## Kullanım Senaryoları

Aklında daha net canlanması için birkaç tipik kullanım senaryosu:

- **Medyan filtreleme:** Akım, gerilim, sıcaklık gibi ölçümlerde spike değerleri bastırmak.
- **Sensör verisi normalize etme:** Geometrik ortalama veya RMS ortalama ile daha kararlı çıktılar elde etmek.
- **Uzun süreli logging:** Her veriyi kaydetmek yerine periyodik ortalama/min/max/stddev kaydederek hafıza kullanımını azaltmak.
- **Trend analizi:** Lineer regresyon ile eğim, offset ve R² hesaplayarak sensör davranışını takip etmek.

</OpenSourceLayout>